Pizza la Portella – dej til 8 pizza boller
0,5l vand
1kg mel
1dl olie
4tsk salt
5g gær (ja, det er så den tricky del af opskriften)
Opløs gæren i det lunke vand og ælt mel og salt i. Tilføj til sidst olien. Herefter æltes ekstra mel ind i dejen indtil den lige slipper fingrene (Brug en ren hånd til at tjække, ellers så snyder det og klistre fast i alt for lang tid). Når dejen har fået det mel den skal have, skal du helst have æltet i ca. 15 min... hvis ikke, så fortsæt lidt endnu med æltningen.
Del dejen i 8 lige store klumper, og rul dem til boller. Lad bollerne hæve i 4 timer under et fugtigt klæde (og gør det på en overflade de ikke kan hænge alt for godt fat i). Sørg for at klædet er fugtigt alle 4 timer ellers tører dejen ud – man må gerne genfugte det , men klædet skal altså kun være fugtigt, ellers ender dejen med at smatte ud i stedet.
Herefter pakkes bollerne ind i film, og skal så hvile natten over i køleskabet.
Voila, pizza boller klar til at lave pizza af! Og bollerne kan fryses ned, så man ikke behøver at spise pizza hele ugen.
Hversesko’, der var et styk pizza opskrift til dig. Så glæder jeg mig til at komme og smage om du kan lave dem rigtigt ;)
Knus og kram,
Ronni.
